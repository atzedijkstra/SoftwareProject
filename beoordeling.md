---
title: Beoordeling
layout: default
---

## Beoordeling

Voor dit vak is er geen tentamen. De beoordeling vindt deels plaats op grond van de eindprodukten. Maar ook belangrijk, of misschien nog wel belangrijker, is de inbreng die je hebt gehad in de teambijeenkomsten, en de manier waarop je je aandeel levert aan het gemeenschappelijke eindprodukt.

Gedurende het Software Project zullen de teambegeleiders met elke student individueel een aantal functioneringsgesprekken voeren. Dat zijn geen beoordelingsgesprekken. In functioneringsgesprekken komt aan de orde hoe je meedraait in het project en waar verbeteringen mogelijk zijn.

De beoordeling vindt plaats op grond van:

* De kwaliteit van de deliverables. Ieder groepslid moet minstens een keer het woord hebben gevoerd in een presentatie op hoorcollege, of in de tussen- of eindpresentatie (vanaf feb 2014).

* De bijdrage aan de concrete af te leveren producten.

* De zichtbare constructieve bijdrage aan de voortgang van het project.

* De houding bij de vergaderingen.

* Het logboek. Indien de student onvlodoende inspanning heeft geleverd, krijgt de student geen voldoende. Ook moet het grootste deel van de werkzaamheden in de groepsruimte zijn uitgevoerd.

* De aanwezigheid bij centrale bijeenkomsten (hoorcolleges, presentaties). Indien niet aan de aanwezigheidsplicht is voldaan krijgt de student geen voldoende eindcijfer. Incidentele afwezigheid om goede redenen is mogelijk. De volgende regeling wordt gevolgd:
	- Als je afwezig bent om een goede reden, dan moet je dit van te voren laten weten aan de begeleider van je groep.

	- Als je door omstandigheden (bijvoorbeeld ziekte of problemen met het openbaar vervoer) niet hebt kunnen komen, dan moet je na afloop de reden laten weten aan de leider van je groep.

	- Het is je eigen verantwoordelijkheid om informatie die je eventueel gemist hebt te weten te komen. Vraag bijvoorbeeld een medestudent om de informatie; bekijk powerpoints van het web, etc.

	- Als je twee keer afwezig bent geweest, moet je een dictaat schrijven over de colleges die je gemist hebt.

	- Als je meer dan twee keer afwezig bent geweest, ben je gezakt voor het vak.

	- Als je denkt dat hierop een uitzondering gemaakt moet worden wegens speciale omstandigheden, moet je hierover contact opnemen met de studieadviseur Informatica.


De beoordeling vindt plaats aan de hand van de volgende criteria:

* Resultaat

    - overeenstemming van het geconstrueerde systeem met de opdracht
    - compatibiliteit met andere systemen
    - onderhoudbaarheid van de software
    - efficiÃ«ntie en gebruikersvriendelijkheid
    - leesbaarheid en volledigheid van de documentatie

* Samenwerking en communicatie

    - samenwerking binnen deelgroepje
	- taken samen met anderen doen
	- kunnen splitsen van taken, afspraken daarover maken
	- motiveren van anderen
	- taken op je nemen (vrijwillig)
	- ideeen overbrengen aan teamleden
	- bijdragen aan discussies in vergaderingen
	- bewuste en beargumenteerde besluitvorming
	- met de klant communiceren (email, interview, installatie)
	- waarschuwersrol in de groep, tijds- en kwaliteitsbewaking
	- presentaties en demo's
	- website
	- blog

* Betrouwbaarheid en inzet

    - deadlines nakomen (tijd en inhoud)
    - op tijd op vergaderingen, afspraken
    - logboek goed bijhouden
    - op je genomen taken werkelijk uitvoeren, en volledig
    - initiatief
    - notulen lezen, vergaderingen voorbereiden
    - verantwoordelijkheid nemen (projectleider, manager documentatie)
    - hoeveelheid werk aan produkten (software, documentatie, presentatie)
    - hoeveelheid werk aan randactiviteiten (notulen maken, voorzitten)
    - bereidheid tot `offers', andere dingen afzeggen, vervelende klussen doen, extra werken bij deadlines

* Techniek

    - veelzijdigheid van werk bij ontwerp en programma
    - netheid van programmastructuur
    - vrij zijn van bugs
    - technische bijdragen in de vorm van ideeen, concepten
    - overzicht op het project
    - kennis van model
    - brononderzoek
    - kwaliteit van het verslag
